**7.2 Adesione all’Ecosistema TDH – L’approccio metodologico del modello contrattuale**
=======================================================================================

L’approccio metodologico per l’adesione all’Ecosistema prende in
considerazione gli elementi peculiari che riguardano le singole
categorie di attori, istituzionali e non, di dati e di flussi
informativi che rientreranno nel modello operativo dell’Ecosistema
stesso. L’approccio è pertanto modulare e mira a minimizzare gli oneri
amministrativi gravanti sulle parti coinvolte, in considerazione del
ruolo da esse effettivamente ricoperto nell’ambito dell’Ecosistema. Al
crescere della complessità e della varietà di dati e flussi scambiati,
il modello risponde con la definizione di ulteriori allegati di
carattere tecnico al modello contrattuale principale, che disciplinino
le casistiche più complesse di interazione, segnatamente quelle
abilitano la progettazione e implementazione di nuovi servizi ad opera
di Seconde e Terze parti. L’approccio metodologico ricomprende anche un
supporto alle parti aderenti di natura procedurale, funzionale e
tecnica.
