**7.3 Il processo di adesione all’Ecosistema TDH**
==================================================

L’adesione all’Ecosistema avviene mediante apposito processo
digitalizzato che vede la compartecipazione delle parti coinvolte. In
particolare, l’aderente dovrà procedere alla sottoscrizione del modello
contrattuale e, se applicabili al caso specifico, dei relativi allegati.
La sottoscrizione presuppone, come già ricordato, il riconoscimento
dell’identità digitale dei sottoscrittori, nelle forme disciplinate
dalle norme vigenti. **Il processo di adesione avrà** **validità di 24
mesi**, trascorsi i quali il sistema segnalerà agli aderenti l’esigenza
di sottoscrivere nuovamente il modello contrattuale. Eventuali
adeguamenti del modello e/o dei relativi allegati, ad esempio derivanti
da modifiche al quadro normativo di riferimento, saranno oggetto di
comunicazione alle Parti.
