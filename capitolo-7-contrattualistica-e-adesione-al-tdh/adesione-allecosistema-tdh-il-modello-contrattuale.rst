**7.1 Adesione all’Ecosistema TDH – Il modello contrattuale**
=============================================================

Le modalità di adesione all’Ecosistema Digitale TDH comportano la
sottoscrizione di convenzioni e contratti che disciplinano l’operatività
delle Seconde e Terze Parti, nelle more dell’interscambio di dati e
contenuti sia con i soggetti all’interno del suddetto Ecosistema che
all’esterno quali, ad esempio, i turisti che fruiranno dei contenuti
esposti sul Tourism Digital Hub.

Date la continua evoluzione del mondo digitale e l’esigenza di tutelare
al meglio tutti le categorie di dati, nel rispetto degli adempimenti
previsti dal Legislatore europeo e nazionale, ai fini della definizione
del modello contrattuale di adesione all’Ecosistema TDH si è proceduto
ad utilizzare un approccio metodologico imperniato sugli elementi di
seguito riportati:

+-----------------------------------+-----------------------------------+
| **Modalità di sottoscrizione**    | L’adesione all’Ecosistema         |
|                                   | Digitale TDH avviene in modalità  |
|                                   | digitalizzata, con                |
|                                   | identificazione a norma a mezzo:  |
|                                   |                                   |
|                                   | -  SPID – obbligatorio            |
|                                   |                                   |
|                                   | -  eIDAS – obbligatorio           |
|                                   |                                   |
|                                   | -  Carta d’Identità Elettronica   |
|                                   |    (CIE)                          |
|                                   |                                   |
|                                   | -  Tessera Sanitaria – Carta      |
|                                   |    Nazionale dei Servizi (TS –    |
|                                   |    CNS)                           |
|                                   |                                   |
|                                   | E sottoscrizione a norma dei      |
|                                   | documenti informatici formati     |
|                                   | (accordo di adesione e suoi       |
|                                   | allegati) a mezzo:                |
|                                   |                                   |
|                                   | -  Firma digitale SPID [1]_       |
|                                   |                                   |
|                                   | -  Firma digitale ai sensi del    |
|                                   |    regolamento eIDAS [2]_         |
|                                   |                                   |
|                                   | -  FEQ (Firma Elettronica         |
|                                   |    Qualificata)                   |
|                                   |                                   |
|                                   | Viene altresì garantita la        |
|                                   | corretta gestione delle deleghe   |
|                                   | al momento della sottoscrizione   |
|                                   | del contratto di adesione *(in    |
|                                   | tal senso, per gli Enti e le      |
|                                   | aziende è necessario gestire il   |
|                                   | tema delle deleghe alla firma,    |
|                                   | ossia la verifica che un          |
|                                   | determinato soggetto possa        |
|                                   | impegnare l’organizzazione di     |
|                                   | appartenenza mediante la firma).* |
+-----------------------------------+-----------------------------------+
| **Semplicità**                    | Viene agevolato l’iter di         |
|                                   | adesione e sottoscrizione del     |
|                                   | contratto, ponendo in capo ai     |
|                                   | soggetti istituzionali solo gli   |
|                                   | oneri contrattuali realmente      |
|                                   | necessari e garantendo un modello |
|                                   | contrattuale snello.              |
+-----------------------------------+-----------------------------------+
| **Standardizzazione**             | Viene garantita la                |
|                                   | standardizzazione dei modelli     |
|                                   | contrattuali, demandando agli     |
|                                   | allegati l’inserimento di         |
|                                   | eventuali clausole accessorie.    |
+-----------------------------------+-----------------------------------+
| **Protezione dati personali**     | L’approccio utilizzato appartiene |
|                                   | alla tipologia “Privacy by        |
|                                   | Design”, ovvero nel rispetto dei  |
|                                   | principi fondamentali della       |
|                                   | tutela dei dati personali,        |
|                                   | declinando al contempo            |
|                                   | opportunamente le modalità di     |
|                                   | trattamento dei dati personali al |
|                                   | momento della sottoscrizione del  |
|                                   | contratto.                        |
+-----------------------------------+-----------------------------------+
| **Tipologia dati**                | Vengono individuate le categorie  |
|                                   | / tipologie dei dati oggetto di   |
|                                   | trasferimento nelle varie fasi di |
|                                   | implementazione, proponendo al    |
|                                   | contempo un modello contrattuale  |
|                                   | che preveda ragionevoli           |
|                                   | meccanismi di controllo circa la  |
|                                   | titolarità dei diritti di         |
|                                   | utilizzo, correttezza,            |
|                                   | attendibilità ed aggiornamento    |
|                                   | dei dati oggetto di trasferimento |
|                                   | al Ministero del Turismo, con     |
|                                   | l’esplicitazione di obblighi di   |
|                                   | trattamento, conservazione e      |
|                                   | distruzione a norma di legge a    |
|                                   | carico delle parti e sufficienti  |
|                                   | garanzie e manleve a favore del   |
|                                   | Ministero stesso nonché dei       |
|                                   | partecipanti all’Ecosistema.      |
+-----------------------------------+-----------------------------------+
| **Sicurezza dei dati**            | Deve essere previsto un adeguato  |
|                                   | livello di controllo sugli        |
|                                   | standard minimi di sicurezza dei  |
|                                   | dati e dei sistemi di             |
|                                   | trasmissione, in linea con gli    |
|                                   | standard di best practice in      |
|                                   | materia di data & cyber security  |
|                                   | atti a minimizzare i rischi di    |
|                                   | sistema.                          |
+-----------------------------------+-----------------------------------+
| **Gestione API**                  | Sono chiaramente esplicitati i    |
|                                   | seguenti aspetti di gestione API: |
|                                   |                                   |
|                                   | -  standard tecnologici e di      |
|                                   |    sicurezza vincolanti e non     |
|                                   |    derogabili;                    |
|                                   |                                   |
|                                   | -  processo di validazione e      |
|                                   |    controllo per mezzo di una     |
|                                   |    struttura competente           |
|                                   |    (Technical Management Board e  |
|                                   |    team) che valida, certifica e  |
|                                   |    monitora le API e i contenuti  |
|                                   |    all’avvio e a regime;          |
|                                   |                                   |
|                                   | -  processi di revisione          |
|                                   |    periodica delle API e dei      |
|                                   |    contenuti.                     |
+-----------------------------------+-----------------------------------+

.. [1]
   Con l’adozione della Determinazione n.157/2020 del 23 marzo 2020,
   Emanazione delle Linee Guida per la sottoscrizione elettronica di
   documenti ai sensi dell’art. 20 del CAD, l’AgID ha introdotto una
   nuova modalità di sottoscrizione dei documenti informatici: la Firma
   tramite il Servizio Pubblico di Identità Digitale. L’architettura del
   processo di firma con SPID poggia i propri presupposti giuridici
   sull’art. 20 del CAD, ove si afferma che il soddisfacimento del
   requisito della forma scritta e l’efficacia prevista dall’articolo
   2702 del Codice Civile del documento informatico formato avviene,
   previa identificazione informatica del suo autore, attraverso un
   processo avente i requisiti fissati dall’AgID ai sensi dell’art. 71
   con modalità tali da garantire la sicurezza, integrità e
   immodificabilità del documento e, in maniera manifesta e inequivoca,
   la sua riconducibilità all’autore.

.. [2]
   Il Regolamento eIDAS (Electronic identification and trust services),
   efficace dal 1° luglio 2016, stabilisce le condizioni per il
   riconoscimento reciproco in ambito di identificazione elettronica e
   le regole comuni per le firme elettroniche, l’autenticazione web ed i
   relativi servizi fiduciari per le transazioni elettroniche. Il
   provvedimento permette di adottare a livello europeo un quadro
   tecnico-giuridico unico, omogeneo ed interoperabile in ambito di
   firme elettroniche, sigilli elettronici, validazioni temporali
   elettroniche, documenti elettronici, nonché per i servizi di
   raccomandata elettronica ed i servizi di certificazione per
   Autenticazione web.

   Di conseguenza ai sensi dell’art. 20 del CAD, analogamente alla Firma
   Digitale SPID, anche la firma digitale eIDAS apposta sui documenti
   informatici soddisfa il requisito della forma scritta e ha
   l'efficacia prevista dall'articolo 2702 del Codice civile quando è
   formato, previa identificazione informatica del suo autore,
   attraverso un processo avente i requisiti fissati dall'AgID ai sensi
   dell’art. 71 con modalità tali da garantire la **sicurezza, integrità
   e immodificabilità del documento e, in maniera manifesta e
   inequivoca, la sua riconducibilità all'autore.**
