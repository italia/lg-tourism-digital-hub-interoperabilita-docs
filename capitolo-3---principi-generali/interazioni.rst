**3.1 Interazioni**\  [1]_
==========================

L’ambito di applicazione delle presenti Linee Guida, in coerenza con il
Modello di Interoperabilità delle Pubbliche Amministrazioni Italiane
*(ModI: Modello realizzato da AgID che rende possibile la collaborazione
tra Pubbliche amministrazioni e tra queste e soggetti terzi per mezzo di
soluzioni tecnologiche che assicurano l’interazione e lo scambio di
informazioni senza vincoli sulle implementazioni, evitando integrazioni
ad hoc),* comprende i tre tipi di interazioni previste nell’EIF che
vedono coinvolte Pubbliche Amministrazioni, Cittadini e Imprese.

Le modalità di interazione con l’Ecosistema TDH permetteranno sia di
fruire di servizi digitali (open) disponibili al suo interno sia di
svilupparne/erogarne di nuovi (open o closed) mettendoli a disposizione
dei soggetti aderenti all’Ecosistema. In tal senso, le interazioni
prevedono che gli operatori (pubblici e privati) aderenti al TDH022
possano svolgere la funzione di **erogatore di servizi** e **fruitore
dei servizi,** come precedentemente descritto. In tal senso è possibile
da parte di un operatore turistico svolgere alternativamente o entrambe
le funzioni.

I soggetti fruitori possono utilizzare i servizi digitali messi a
disposizione dagli erogatori di servizi, che hanno evidenza del loro
utilizzo tramite appositi meccanismi di controllo quali:

-  una soluzione software che preveda un meccanismo di controllo
   azionato da specifico operatore nel back-end della Piattaforma (user
   agent/human);

-  un sistema applicativo automatico (server/machine), anche allo scopo
   di definire nuovi servizi a valore aggiunto (connessione via API).

.. [1]
   Il contenuto di questo paragrafo è in linea con quanto prescritto
   dalle “Linee Guida sull’interoperabilità tecnica delle Pubbliche
   Amministrazioni” emanate da AgID, di cui al paragrafo 3.1 del
   documento citato (si rimanda alla sezione “Bibliografia e Sitografia
   di riferimento” a fine documento per link con redirect al documento)
