**3.8 Catalogo delle API**\  [1]_
=================================

Le Linee Guida definiscono il Catalogo delle API TDH022 (in breve,
Catalogo) quale componente unica e centralizzata, che assicura alle
parti coinvolte nel rapporto di erogazione e fruizione la conoscenza
delle API disponibili, e per esse, i livelli di servizio dichiarati.

La presenza del Catalogo è funzionale a:

-  facilitare l’interoperabilità tra le Amministrazioni e i soggetti
   Privati interessati;

-  contenere la spesa delle Amministrazioni, riducendo la replicazione
   di API;

-  assicurare la dichiarazione degli SLO da parte dell’Erogatore sulle
   singole API pubblicate;

-  manifestare, ove presenti, gli impegni tra Erogatori e Fruitori
   relativi all’utilizzo delle API (SLA).

Il Catalogo, fatti salvi i principi comuni che saranno emanati dal
Ministero del Turismo, al fine di normalizzare le tecnologie utilizzate
a livello nazionale, tiene conto della:

-  Specificità dei diversi ambiti all’interno dei quali opera il
   Ministero del Turismo attraverso la determinazione di classi
   tematiche dei contenuti in Catalogo, prevedendo quindi aggregazioni
   di API sulla base di diverse tassonomie. Tale scelta è ulteriormente
   giustificata dall’opportunità di condividere metodologie comuni ai
   fini della progettazione e dello sviluppo all’interno di un
   Ecosistema comune (TDH).

-  Esigenza di assicurare la governance del Catalogo, quale presupposto
   per garantire una semantica univoca e condivisa, per evitare
   ridondanze e/o sovrapposizioni in termini di competenze e contenuti
   (de-duplicazione).

-  Esigenza di assicurare una descrizione formale delle API che,
   attraverso l’utilizzo degli Interface Description Language (IDL)
   indicati, permetta di descrivere le API indipendentemente dal
   linguaggio di programmazione adottato dall’Erogatore e dai Fruitori.

.. [1]
   Il contenuto di questo paragrafo è in linea con quanto prescritto
   dalle “Linee Guida sull’interoperabilità tecnica delle Pubbliche
   Amministrazioni” edite da AgID, di cui al paragrafo 3.8 del documento
   citato (si rimanda alla sezione “Bibliografia e Sitografia di
   riferimento” a fine documento per link con redirect al documento)
