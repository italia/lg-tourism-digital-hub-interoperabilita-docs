**3.9 Governance del Modello**\  [1]_
=====================================

Il Ministero del Turismo è responsabile delle attività di governance con
l’obiettivo di definire, condividere e assicurare l’aggiornamento
continuo dei seguenti aspetti:

-  l’insieme delle tecnologie che abilitano l’interoperabilità tra gli
   aderenti all’Ecosistema;

-  i Pattern di interoperabilità (interazione e sicurezza);

-  i Profili di interoperabilità;

-  l’insieme delle Tassonomie e Ontologie.

Il rapporto tra Fruitori ed Erogatori è reso esplicito tramite il
Catalogo.

L’Adesione al TDH avviene a mezzo della sottoscrizione del relativo
Accordo, che disciplina i ruoli, le responsabilità e gli obblighi delle
Parti. Fermi restando gli utilizzi consentiti al MiTur nell’ambito delle
finalità del TDH, l’utilizzo delle API di un Erogatore da parte di un
Fruitore in contesti e per finalità estranee al TDH è soggetto ad una
Autorizzazione ulteriore da parte dell’Erogatore stesso, che sarà
gestita digitalmente con apposita procedura sul TDH.

Gli Erogatori devono descrivere i propri e-service classificando le
informazioni scambiate (ove possibile collegandole ai vocabolari
controllati e a concetti semantici definiti a livello nazionale e/o
internazionale) e applicare etichette che ne identifichino la categoria.

Un Erogatore può delegare la registrazione degli e-service all’interno
del Catalogo ad un altro soggetto (Amministrazioni Regionali e/o Locali,
Enti o Terze Parti) relativamente a specifici contesti territoriali e/o
ambiti tematici.

Il Catalogo delle API permette ai soggetti Pubblici e Privati di
conoscere gli e-service disponibili e le loro modalità di erogazione e
fruizione all’interno dell’Ecosistema.

Il Ministero del Turismo ha il ruolo di:

-  recepire le esigenze di interoperabilità delle Amministrazioni
   Regionali e/o Locali, Enti o Terze Parti, astrarle ed eventualmente
   formalizzare nuovi pattern e/o profili di interoperabilità;

-  coordinare il processo di definizione dei Profili e Pattern di
   interoperabilità;

-  rendere disponibile il Catalogo, attraverso un’interfaccia di accesso
   unica per permettere a tutti i soggetti interessati, pubblici e
   privati, di conoscere gli e-service disponibili;

-  richiedere l’adozione dei Pattern e Profili di interoperabilità per
   l’implementazione delle API quale condizione per l’iscrizione al
   Catalogo, nonché controllare con continuità il rispetto dei requisiti
   per l’iscrizione al Catalogo stesso.

.. [1]
   Il contenuto di questo paragrafo è in linea con quanto prescritto
   dalle “Linee Guida sull’interoperabilità tecnica delle Pubbliche
   Amministrazioni” edite da AgID, di cui al paragrafo 3.9 del documento
   citato (si rimanda alla sezione “Bibliografia e Sitografia di
   riferimento” a fine documento per link con redirect al documento)
